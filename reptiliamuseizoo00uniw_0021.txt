PRAEFATIO.

Plures plagularum, quas hoc fasciculo scrutatoribus naturae offero, testes sunt levi-
tatis et incuriae, quibus antea multae reptilium species pingebantur describebantur et inter se
comparabantur. Inde saepe valde difficile est, ut de hac illave descriptione aut icone, anostris
antecessoribus edita, certitudine quadam probemus, ad quam specierum multarum, hodie
cognitarum, illa adhibenda sit. Nullo succumbit dubio quin definitio et descriptio Batra—
chiorum plurimis difficultatibus ohnoxiae sint, cum corpus horum animalium leve nudum,
tegmine squamarum scutorumve carens, raro partes exhibeat, structura quadam peculiari
satis insignes, quae notas diagnosticas firmas, haud vacillantes ambiguasve, suppeditent.
Differentiae formae et proportionis corporis ejusque partium specierum diversarum saepis-
sime adeo leves sunt, ut vix verbis exprimi, nec nisi ope iconum accuratissimarum, aut con-
spectu animalium ipsorum, cognosci possint. Sed eheu! his quoque differentiis saepe
sallimU: Cute molli elastica horum animalium, forma proportio et superficies corporis
ejusque partium facile variis commutantur causis externis et internis, praecipue autem
morte, cum partes carneae desidunt, cutis autem contrahitur corrugatur complicatur aut,
generatione et accumulatione interna fluidi cujusdam gasisolmis, extenditur et, si forsan
statu naturali verrucosa aut plicata erat, levigatur. Color et picturae itidem perinfidae
sunt, quippe quae, post mortem, magis quam formae et proportiones, commutationibus
maximis obnoxiae sunt, saepiusque plane evanescunt. Si vero Princeps DE WIED pos—
cit, ut, descriptione animalium, in spiritu vini conditorum, coloris eorum nullo modo ratio
habeatur, ad hanc sententiam haud accedere possum. Naturae scrutatoribus et descriptoribus
nostris rarissime contingit, ut reptilia exotica viva, et in patria eorum ipsa, videant et obser-
vent, sed speciminibus contentos eos esse oportet in spiritu vini conservatis, quae autem quam
plurime, saltem quoad colorem, haud cognoscerent, si colores soli vivi, nec quoque mor-
tui, quos corpora in spiritu induerunt, descripti essent. Insuper autem cognitio modi,
quo colores vivi, post mortem animalis, vi liquoris spirituosi commutantur, jam per se
utilis est. Optimum itaque foret, si, cum descriptionibus reptilium vivorum, commutatio-
nis etiam ratio redderetur, quam colores, post mortem, in liquore spirituoso perpetiun-
tur. Ante omnia vero, in describendo animali, forma situs directio numerus pictura-

rum respiciantur, nam, colore ipso fugaci et commutato, forma tamen, aut saltem linea-
t}

