Π. RANA. 37

gulato — Forma anguli et plicae dorsi, saltem in individuis nostris, quae in spiritu vini asservan-
tur, nullos suppeditant characteres distinctivos harum specierum, ambabus enim aeque mutabiles sunt.
Quinque speciminibus Ranae esculentae nostri musei plicae et margines minus elevatae sunt, totumque
corpus levius est quam Ranae temporariae ——— MERREM diagnoses ambarum specierum his tradit verbis:
1. R. esculenta, verrucis majoribus sparsis in dorso verruculoso, quibus deinde
addit dorsum angulatum, transverse gibbum, abdomen et femora subtus granulosa,
caput acutiusculum. 2. R. temporaria, dorso angulato fere glabro, artubus po-
sticis longissimis, quibus addit dorsum transverse gibbum, abdomen granulosum. Inde
ergo verrucae majores dorsi, abdomen femoraque subtus granulosa, characteres essent principales, Ra-
nam esculentam a Rana temporaria distinguendi. Omnes nostrae Ranae esculentae, non solum
dorso, sed etiam parte superna femorum et tibiarum, verrucis majoribus minoribusque obsitae sunt.
Copia harum verrucarum attamen in omnibus individuis variat, non equidem secundum aetatem aut mag-
nitudinem eorum, sed sine discrimine num sint majora num minora, nam nostrorum individuorum unum,
inter majora censendum, fere levissimum est, dum alterum, e minoribus, haud minus verrucosum
maximo est. Femora omnibus subtus granulosa sunt; abdomen autem, quod etiam secundum DAUD1-
NJUM, tam in hac specie quam in R. temporaria, granulatum esse deberet, solis speciminibus duo·
bus maximis ad inguina subgranulatum, reliquis autem levissimum est. Pedes postici hemiolii (corpore
sesquilongiores) sunt. Caput est subacutum — Omnibus nostris individuis Ranae temporariae dor—
sum, latera, et pedum posticorum pars superna, verrucis majoribus minoribusque obsita sunt3 harum
verrucarum majores semper attamen majoribus Ranae esculentae magnitudine cedunt. verruculae par-
vae lateribus multo sunt frequentiores et confertiores quam dorso, quod quidem cum descriptione Dau-
D1N1ANA, ex qua temporariae cutis fere levis est, tuberculis nonnullis parvis in dorso, haud congruit3
attamen in individuo parvo, 11 lineas longo, vix vestigia verrucarum perspiciuntur. Granulorum femo—
rum et abdominis eadem est ratio ac in R. esculenta3 individuis maximis attamen granula inguinum distinc-
tiora sunt quam in R. esculenta. Truncus et pedes, longitudine relativa, cum ista specie congruunt. Caput
quidem minus acutum est quam in R. esculenta, sed differentia vix oculis percipi nec verbis exprimi potest3
si vis, caput esculentae acutum, temporariae subacutum, vel hoc subobtusum, illud subacutum, adpellare
posses. Quin mihi sunt specimina, ratione hujus capitis formae relativae, exacte intermedia, quae eo
magis notatu digna sunt, quod etiam ratione verrucarum ipsiusque eoloris et picturae (quantum de his
in speciminibus in spiritu vini asservatis judicare fas est) inter utramque speciem medium tenent —-
Collatis denique harum ambarum specierum characteribus a MERREMlo suggestis, quae concedi possunt
hic tradam: 1. verrucae differentiam exhibent, quod Ranae esculentae dorso majores sunt, lateri-
bus prorsum levibus, temporariae autem dorso minores quam esculentae, lateribus verrucis parvis gra-
nulatis. 2. Granula abdominis et femorum ambabus speciebus similia sunt3 quin in temporaria, cu-
jus granulorum abdominalium MERREM quidem mentionem facit, cum de granulis femoralibus ejus ta-
ceat, haec satis distincta sunt, illa autem fere obsoleta. 3. Longitudo relativa trunci et pedum
utrique speciei aequalis est. Granulis ergo ct longitudine pedum ad distinguendas has duas species
haud uti possumus. 4. Caput esculentae quidem paulo acutius est quam temporariae, sed differentia

persubtili vixque respicienda.

LAURENTl, SCHNEmER, DAUD1N et plurimi reliqui auctores, characteres definitivos utriusque spe-
ciei c colore et pictura, quidam junctim cum forma capitis, desumserunt. Macula oblonga, ab oculo
per tympanum ducta, fasciae-que transversales tibiarum, nigro-fuscae, Ranam temporariam semper ab
esculenta distinguere videntur. Macula ista lateralis capitis esculentae omnino deest3 maculae fuscae
tibiarum autem irregulares sunt, nec fascias exhibent, licet DAUDIN esculentam fasciis pedum trans-
versalibus descripserit. Sunt veruntamen individua, quae his notis medium tenent inter esculentam et
temporariam3 eademque individua, quod majoris momenti est, etiam ratione formae capitis et verru-
carum intermedia sunt, quod supra jam adnotavi — Sed transeamus ad descriptionem paulo accura-

tiorem nostrorum speciminum:

Gaxvmmonsr Repiilia. 10

