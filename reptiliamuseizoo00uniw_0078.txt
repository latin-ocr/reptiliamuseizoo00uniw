52 BATRAcnlA.

perne verrucosae sunt, superne praeterea tricarinatae, carinis verrucosis, a summo apice palpebrae de-
currentibus, ita ut anterior, eaque verrucis longioribus obsita, versus narem dirigatur, media trans-
versim super frontem ad apicem palpebrae oppositae excurrat, posterior autem supra cervicem, ad latus
dorsi, curvatura gemina undulata, ad os coccygis usque supra anum, ubi cum carina respondente la·
teris alterius coincidit, deducatur. Dorsum medium, inter carinas, jam indicatas, verrucis parvis par-
cisque, anum versus tamen crebrioribus, obsitum est. Latera versus quoque hae verrucae copia et
magnitudine crescunt3 in ipsis lateribus confertissimae sunt, majores cum minutis mixtae, hae grani-
formes, illarum maximae subconico-spinulosae3 imprimis autem plica cutanea lateralis, supra pedem anti-
cum orta, ad basin senioris usque decurrens, talibus verrucis spinaeformihus horret. Praeter hanc pli-
cam, plures breviores et irregulares, nec verrucis majoribus distinctae, in lateribus conspiciuntur, quae ta-
men e corrugatione praeternaturali cutis, post mortem animalis, ortae esse videntur. Abdomen talibus plicis
omnino caret. Hoc, nec non partes pronae capitis et artuinn, digitis tamen exceptis, verrucis parvis con-
fertissimis aequalibus granulosae sunt. Pedes superne verrucis majoribus minoribusque, sicut latera trunci,
vestiti sunt3 harum verrucarum maximae, praecipue in tibiis, ubi multae earum in series obliquas duas
tresve subdispositae sunt, conice-elevatae esse solent. Palmae subtus, praeter granula nonnulla, verru-
cas plures magnas depressiusculas gerunt, quarum tres, magnitudine insignes, ad basin palmae, in trian-
gulum positae sunt, quatuor digitum primum (exteriorem), tres secundum (longissimum), duae tertium,
tres quartum, occupant. Plantarum verrucae paulo sunt minores3 majorum earum duae digitum exterio-
rem, tres secundum (longissimum), duae tertium, una quartum, duae (quarum postica omnium maxima
est) quintum occupant. Series longitudinalis verrucarum distincta externe partem tarsi superiorem ab in-
feriore definit. Appendicula, qua, secundum paginam 581, anus dorsatae superne munitus est, no-
strum individuum caret3 anus ipse in rimula transversali latet. In literis, ad me missis, Princeps suspi-
catur, quaedam individua forsan appendicula ista carere, eamve lusum naturae fortuitum esse. Picturas
nostri individui, in spiritu vini asservati, icon addita exhibet. Abdomen, pectus, nec non infera facies
capitis et artuum, pallide colorata sunt, sicut dorsum medium, sed punctis maculisque parvis nigris
quasi adspersa, in abdomine distinctioribus confertim-ibasque et passim confluentibus. Quisque, com-
paratione nostri individui cum descriptione coloris, pagina 581, edita, videbit, illud, hoc respectu, ab
hac admodum (lifferre3 sine dubio nostrum vivum aliter coloratum fuit, sed fasciae alternantes pallidio-
res et obscuriores, cujusvis coloris fuerint, quarum Princeps autem, in descriptione dorsatae, nullam
mentionem fecit, nostro vivo specimini sane haud deerunt. Magnitudinem et partium proportionem figura
accuratissima exhibet —- Femina et individuum pullum, paginis 583—587 descripta, magis adhuc quam
mas a nostro specimine secedunt. Pagina 589 dicitur, icones, quas Sum, DAUmN et LACEPEDE edidis-
sent, pravas esse, Sebanam iconem tamen, licet pessimam, ad dorsatam adhibendam esse. Ex icone
dorsatae autem, quam Princeps in fasciculis X et x] leonum ad Ilist. nat. Brasil. edidit, nec non
e descriptione ejusdem speciei in Principis Symbolis I p. 576—586, apparet, illam a St. BOJE1 nostro
satis differre, optime vero nostro St. dorsato respondere, licet mensura et proportio partium corporis,
a Principe p. 582 et 586 exhibitae, cum mea descriptione minus congruant.

Quid itaque? Numne omnes auctores, me ipso haud excepto, species diversas descripserint?
Numve sub omnibus illis descriptionibus, inter se tam discrepantibus, una eademque species lateat, se-
cundum sexum aetatem locum etc. variabilis? —- Hae quaestiones, ut credo, solis observationibus, in
copia majore horum animalium viventium, et in loco eorum natali, institutis, vitaeque ratione, propa-
gatione, mutatione, incremento, haud neglectis, solvi possunt. Alter utinam ROESEL Americam adeat,
qui his postulatis satisfaciat! Usque dum talis expeditio parata fuerit, optatissimum foret, quemdam no-
strorum reptiliologorum omnia ranarum cornutarum individua, in museis asservata, saltem ea omnia,
quorum descriptiones et icones editae sunt, ad eruendam eorum identitatem aut diversitatem specificam,
simul comparare posse. Vir eruditissimus, Dr. WVAGLER, qui jam nunc descriptiones et icones Reptilio-
rum edere incepit, dixit mihi, se, examine instituto cum pluribus individuis, de identitate Stombi
don-sati et Bosa! persuasum se habere.

